---
layout: page
permalink: /vision
title: Hankkeen visio
short_title: Visio
---

Hankkeen visio on:

> Laajasti hyödynnetty ja avoimesti kehittyvä alusta, jonka päälle rakennetut vaalikoneet auttavat yhdistämään erilaiset äänestäjät ja ehdokkaat sekä parantavat ymmärrystä yhteiskunnassa vallitsevista erilaisista näkemyksistä.

## Mitä visio tarkoittaa käytännössä?

Laajasti hyödynnetty

* Alustalla voidaan luoda vaalikoneita mihin vain vaaleihin, ei vain valtiollisiin.
* Se toimii Suomen lisäksi ulkomailla.
* Alustan ympärille voidaan rakentaa myös vaalikoneisiin linkittyviä demokratiaa edistäviä työkaluja.

Avoimesti kehittyvä alusta

* Alusta on kokonaisuudessaan avointa lähdekoodia.
* Kuka tahansa voi ehdottaa siihen muutoksia ja parannuksia sekä laajentaa sitä uusilla ominaisuuksilla.

Auttaa yhdistämään äänestäjät ja ehdokkaat keskenään

* Vaalikoneet auttavat äänestäjiä löytämään sopivia ehdokkaita.
* Ne tarjoavat myös ehdokkaille tasavertaiset mahdollisuudet tulla löydetyksi.

Erilaiset äänestäjät ja ehdokkaat

* Äänestäjillä on erilaisia käyttötarpeita ja -tapoja vaalikoneille.
* Heillä on erilaisia kriteereitä ehdokasvalinnan tekemiseen ja erilaiset pohjatiedot.
* Ehdokkaat ajavat erilaisia intressejä, jotka eivät välttämättä pääse esiin nykyisissä vaalikoneissa.
* Emme usko, että yksi vaalikone voi palvella kaikkia näitä tarpeita. Siksi tarvitaan alusta, jonka avulla voidaan rakentaa erilaisia vaalikoneita.

Lisäämään ymmärrystä yhteiskunnassa vallitsevista erilaisista näkemyksistä

* Vaalikoneet tarjoavat poikkeuksellisen runsaan ja hienojakoisen tietolähteen ehdokkaiden ja ennen kaikkea äänioikeutettujen mielipiteistä.
* Alustaan rakennetaan valmiudet tällaisen datan luotettavaan ja läpinäkyvään keräämiseen siten, että yksilönsuoja säilyy todistettavasti.
* Vaalikoneet voivat toimia laajemman kansalaisten kuuntelemisen arkkitehtuurin ytimenä ja sisäänheittäjänä.